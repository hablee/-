    已矣乎！吾終不得修孔氏書矣，吾終不得於中國之學有所成就矣！始吾未知人事也，渾渾噩噩，人云亦云，所以求學者，
    不過求為一技之長以取利於世也。及吾大學之時，乃知中國之學，修己立人之學也，詩風雅頌，曲而刺之；禮記進退，天下大同；
    周易尚書，古奧變化；論語孟子，廣備深周。斯所謂浩渺無涯者也，吾且終身樂之不厭，而常若不足，豈虛言哉！

    將為碩士矣，先聞道者告之曰：此不足學也，無所用於今，祗自累於世，李生，其勉乎而工科哉！今已三年矣，碩士將告畢，猶心懷儒學，
    倘得受業於賢者，吾將於博士之年以遂吾所願，人生須臾而已，時不再來，來世不可期，豈可不見機而動也！

    哀哉！吾見博士報考無望矣！吾不得為孔門博士矣！吾未有時文見於期刊也，吾未有大人物推薦信也，吾終不得盡心闡發聖人之業矣！
    吾不幸而生於今，不得以聖賢為之依歸也，即有千萬錢，不知人生又有何味，不過污穢腐臭一皮囊，默默無聞而死焉，是豈吾志哉，是豈吾志哉！

    中心悲涼，無以自遣，聊為發文，以葬吾志。

    大周二年七月初三
