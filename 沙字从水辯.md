    嘗於微信群中見正、簡字之爭，人説以正字系統，以六部為根底，雖有異體，然至前清已大成矣，望文見義者，中國漢字之謂也。

    一老者教師反唇譏曰，此未必也，如沙漠之沙，明明干旱之地，何以从水也？欲以此唱繁體，不合也。漢字簡體化，潮流大勢也。

    吾雖心知其謬論，然知識少而不能駁。及今日閲楚辭，見「忽吾行此流沙兮」句，恍然悟也。老者教師獨不聞「流沙」乎？以其流動如水，所以从水也。又考諸說文，沙，水散石也，从水从少，水少沙見也。
    而楚東又有沙水，或者當時以地名也，又烏知其不可也？

    老者教師之言，便安四十年之陋習，而捐中國萬世之文字，亦可羞為教師也。且其所謂潮流大勢者，果大勢乎？亦實強暴乎？鼎新之後，聖人復起，後世自有定論也，彼小人者，焉得妄斷以塞民口也！
